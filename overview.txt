Opdracht
Opdracht

In deze opdracht ga je Pokemon classes modelleren! Hieronder staat de minimaal verwachte functionaliteit beschreven waar de uitwerking van je opdracht aan moet voldoen. Zorg ervoor dat je de uitwerking heb gecommit en gepushed naar een github repository. De link naar de github repository lever je in voor deze opdracht.

Maak voor elke class die je aanmaakt een eigen bestand aan. Maak tevens een index.php waarin je de werking van de objecten gaat demonstreren aan de hand van de functionele beschrijving. Gebruik de 'LAB - OOP - Superheroes' als voorbeeld.

 

Let op: je mag alleen plain PHP gebruiken in je uitwerking! Dus geen externe libraries of frameworks.

 

Functionele beschrijving:

Pokemon
heeft een naam
heeft een EnergyType
heeft hitpoints
heeft health die gelijk is aan de waarde van de hitpoints
heeft 1 of meerdere Attacks
heeft een Weakness
heeft een Resistance
kan een andere Pokemon aanvallen met een Attack
de schade van een Attack wordt vermenigvuldigd met de multiplier van de Weakness indien de EnergyType van de Weakness gelijk is aan de EnergyType van de aanvallende Pokemon
de schade van een Attack wordt verminderd met de waarde van de Resistance indien de EnergyType van de Resistance gelijk is aan de EnergyType van de aanvallende Pokemon
kan schade krijgen van een andere Pokemon als resultaat van een Attack
de totale schade van een Attack wordt verminderd op de health van de Pokemon die wordt aangevallen
EnergyType
heeft een naam/type
Attack
heeft een naam
doet schade (in hitpoints)
Weakness
heeft een EnergyType
heeft een multiplier (vermenigvuldiger)
Resistance
heeft een EnergyType
heeft een waarde
Pikachu is een Pokemon
heeft een zelf te verzinnen naam
is van het EnergyType "Lightning"
heeft 60 hitpoints
heeft 2 attacks
Electric Ring doet 50 schade
Pika Punch doet 20 schade
heeft een Weakness
EnergyType "Fire" met een multiplier van 1,5
heeft een Resistance
EnergyType "Fighting" met een waarde van 20
Charmeleon is een Pokemon
heeft een zelf te verzinnen naam
is van het EnergyType "Fire"
heeft 60 hitpoints
heeft 2 attacks
"Head Butt" doet 10 schade
"Flare" doet 30 schade
heeft een Weakness
EnergyType "Water" met een multiplier van 2
heeft een Resistance
EnergyType "Lightning" met een waarde van 10
Als je klaar bent met het aanmaken van de classes laat je de pokemon als volgt tegen elkaar vechten:

Pikachu valt Charmeleon aan met een Electric Ring attack
Charmeleon valt Pikachu aan met een Flare attack
Print voor en na de aanval de health uit van de pokemon die wordt aangevallen.

 

Als onderdeel van de opdracht laat je je uitwerking controleren door een medestudent! Vraag aan een klasgenoot of hij je code wil bekijken en je opbouwende feedback geeft over de volgende zaken:

code kwaliteit en gebruik van standaarden
gebruik van commentaar om je classes en functies toe te lichten
vind je klasgenoot de uitwerking volledig? Dus zijn alle fuinctionele vragen verwerkt in de opdracht.
Voeg zijn/haar bevindingen toe tijdens het inleveren van opdracht!

 

Versiebeheer

Doe elke projectdag minimaal een commit (+push) naar de repository.

 

Inleveren

De urls naar de Git repositories én een zip-file/archive van de code als reactie inleveren.

 

Succes!

 

Update 16/3/2018:

Extra functionele uitdaging indien je snel klaar bent met de bovenstaande opdracht (en je deze hebt laten beoordelen door een medestudent):

PokeBag
hier kunnen maximaal 10 pokemon objecten in opgeslagen/bewaard worden.
er kan 1 pokemon per keer toegevoegd worden aan een PokeBag.
er kan 1 pokemon per keer uitgehaald worden door de naam van de pokemon op te geven die in de PokeBag zit.
er kan opgevraagd worden welke pokemon er in de PokeBag zitten (de namen van de pokemon worden teruggeven).
het moet mogelijk zijn om alle pokemon in 1x te verwijderen uit de PokeBag.